\section*{Greek Text with Annotations}

\begin{greek}
\raggedright

Ἐπεὶ δ' ἀδύνατά\footnoteA{ἀδύνατος, impossible, acc. pl. neut.} τινα καὶ ἀπρεπῆ\footnoteA{ἀπρεπής, unseemly, improper, acc. pl. neut.} θεῷ καθ' ὑπόθεσιν\footnoteA{ὑπόθεσις, supposition, hypothesis, acc. sg. fem.} τιθείς φησιν· εἰ ταῦτα προφητεύοιτο\footnoteA{προφητεύω, prophesy, 3rd sg. pres. mid./pass. opt.} περὶ τοῦ ἐπὶ πᾶσι θεοῦ, ἆρ', ἐπεὶ προλέγεται\footnoteA{προλέγω, foretell, predict, 3rd sg. pres. mid./pass. ind.}, πιστεύεσθαι δεῖ τὰ τοιαῦτα περὶ θεοῦ; καὶ νομίζει κατασκευάζεσθαι\footnoteA{κατασκευάζω, establish, prove, pres. mid./pass. inf.} ὅτι, κἂν ἀληθῶς ὦσι προειρηκότες\footnoteA{προεῖπον, predict beforehand, perf. act. part. nom. pl. masc.} οἱ προφῆται περὶ υἱοῦ θεοῦ τοιαῦτα, ἀδύνατον ἦν αὐτὸν παθεῖν ἢ δρᾶσαι χρῆναι πιστεύειν τοῖς προειρημένοις\footnoteA{προεῖπον, predict beforehand, perf. pass. part. dat. pl. neut.}· λεκτέον ὅτι ἡ ὑπόθεσις αὐτοῦ ἄτοπος\footnoteA{ἄτοπος, absurd, out of place, nom. sg. fem.} οὖσα ποιήσαι ἂν συνημμένα\footnoteA{συνημμένον, conditional statement, acc. pl. neut.} εἰς τὰ ἀλλήλοις ἀντικείμενα\footnoteA{ἀντίκειμαι, be opposed to, pres. mid. part. acc. pl. neut.} λήγοντα\footnoteA{λήγω, end in, result in, pres. act. part. acc. pl. neut.}, ὅπερ οὕτω δείκνυται. εἰ οἱ ἀληθῶς προφῆται τοῦ ἐπὶ πᾶσι θεοῦ δουλεύειν\footnoteA{δουλεύω, serve as slave, be enslaved, pres. act. inf.} ἢ νοσεῖν\footnoteA{νοσέω, be sick, suffer illness, pres. act. inf.} ἀεὶ ἢ τεθνήξεσθαι\footnoteA{θνῄσκω, die, fut. mid. inf.} φήσαιεν τὸν θεὸν, συμβήσεται ταῦτα περὶ τὸν θεὸν, ἀψευδεῖν\footnoteA{ἀψευδής, truthful, unable to lie, pres. act. inf.} γὰρ ἀνάγκη τοὺς τοῦ μεγάλου θεοῦ προφήτας· ἀλλὰ καὶ εἰ οἱ ἀληθῶς προφῆται τοῦ ἐπὶ πᾶσι θεοῦ τὰ αὐτὰ ταῦτά φασιν, ἐπεὶ τὰ τῇ φύσει ἀδύνατα οὐκ ἔστιν ἀληθῆ, οὐκ ἂν συμβαίη περὶ τὸν θεὸν ἃ λέγουσιν οἱ προφῆται. ὅταν δὲ δύο συνημμένα λήγῃ εἰς τὰ ἀλλήλοις ἀντικείμενα τῷ καλουμένῳ «διὰ δύο τροπικῶν»\footnoteA{τροπικός, modal, hypothetical, gen. pl. neut.} θεωρήματι\footnoteA{θεώρημα, theorem, logical principle, dat. sg. neut.}, ἀναιρεῖται\footnoteA{ἀναιρέω, destroy, refute, 3rd sg. pres. mid./pass. ind.} τὸ ἐν ἀμφοτέροις τοῖς συνημμένοις ἡγούμενον\footnoteA{ἡγέομαι, lead, be antecedent, pres. mid. part. nom. sg. neut.}, ὅπερ ἐν τούτοις ἐστὶ τὸ προλέγειν τοὺς προφήτας τὸν μέγαν θεὸν δουλεύειν ἢ νοσήσειν\footnoteA{νοσέω, be sick, fut. act. inf.} ἢ τεθνήξεσθαι. συνάγεται\footnoteA{συνάγω, conclude, infer, 3rd sg. pres. mid./pass. ind.} οὖν τὸ οὐκ ἄρα προεῖπον οἱ προφῆται τὸν μέγαν θεὸν δουλεύσειν\footnoteA{δουλεύω, serve as slave, fut. act. inf.} ἢ νοσήσειν ἢ τεθνήξεσθαι, καὶ ὑπάγεταί\footnoteA{ὑπάγω, proceed, be structured, 3rd sg. pres. mid./pass. ind.} γε ὁ λόγος τρόπῳ τοιούτῳ· εἰ τὸ πρῶτον, καὶ τὸ δεύτερον· εἰ [οὐ] τὸ πρῶτον, οὐ τὸ δεύτερον· οὐκ ἄρα τὸ πρῶτον.

φέρουσι δὲ καὶ ἐπὶ ὕλης\footnoteA{ὕλη, material, example, gen. sg. fem.} τὸν τρόπον τοῦτον οἱ ἀπὸ τῆς Στοᾶς\footnoteA{Στοά, Stoa, Stoic school, gen. sg. fem.}, λέγοντες τό· εἰ ἐπίστασαι\footnoteA{ἐπίσταμαι, know, understand, 2nd sg. pres. mid. ind.} ὅτι τέθνηκας, τέθνηκας· εἰ ἐπίστασαι ὅτι τέθνηκας, οὐ τέθνηκας· ἀκολουθεῖ\footnoteA{ἀκολουθέω, follow, result, 3rd sg. pres. act. ind.} τὸ οὐκ ἄρα ἐπίστασαι ὅτι τέθνηκας. τὸν τρόπον δὲ τοῦτον κατασκευάζουσι τὰ συνημμένα· εἰ ἐπίστασαι ὅτι τέθνηκας, ἔστιν ὃ ἐπίστασαι, ἔστιν ἄρα τὸ τέθνηκας. καὶ πάλιν· εἰ ἐπίστασαι ὅτι οὐ τέθνηκας, καὶ ἔστιν ὃ ἐπίστασαι, οὐ τέθνηκας. ἐπεὶ δὲ ὁ τεθνηκὼς οὐδὲν ἐπίσταται, δῆλον ὅτι, εἰ ἐπίστασαι ὅτι τέθνηκας, οὐ τέθνηκας. καὶ ἀκολουθεῖ, ὡς προεῖπον, ἀμφοτέροις τοῖς συνημμένοις τὸ οὐκ ἄρα ἐπίστασαι ὅτι τέθνηκας. τοιοῦτόν τι ἐστὶ καὶ περὶ τὴν Κέλσου ὑπόθεσιν, λέγοντος ἣν προεξεθέμεθα\footnoteA{προεκτίθημι, set forth beforehand, 1st pl. aor. mid. ind.} λέξιν\footnoteA{λέξις, word, expression, acc. sg. fem.}.

\end{greek}