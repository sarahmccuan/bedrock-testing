\section*{XVII.}

\begin{greek}

Ἀληθεύει\footnoteA{ἀληθεύω, speak truth, be truthful, 3rd sg. pres. act. ind.} οὖν ἐν μόνῳ κατὰ τὸν τόπον ὁ Κέλσος τῷ· ἀλλ' οὐκ ἂν προείποιεν\footnoteA{προεῖπον, predict, foretell, 3rd pl. aor. act. opt.} τοῦτο οἱ προφῆται· κακὸν γάρ ἐστι καὶ ἀνόσιον\footnoteA{ἀνόσιος, unholy, impious, nom. sg. neut.}. τί δὲ τοῦτο ἢ ὅτι ὁ μέγας θεὸς δουλεύσει\footnoteA{δουλεύω, serve as slave, be enslaved, 3rd sg. fut. act. ind.} ἢ τεθνήξεται\footnoteA{θνῄσκω, die, 3rd sg. fut. perf. act. ind.}; ἄξιον δὲ θεοῦ τὸ προφητευθέν\footnoteA{προφητεύω, prophesy, neut. sg. aor. pass. part. nom.} ἐστιν ὑπὸ τῶν προφητῶν, ὅτι τῆς θείας φύσεως, «ἀπαύγασμα»\footnoteA{ἀπαύγασμα, radiance, reflection, nom. sg. neut.} καὶ «χαρακτήρ»\footnoteA{χαρακτήρ, exact representation, impress, nom. sg. masc.} τις ἐνανθρωπούσῃ\footnoteA{ἐνανθρωπόω, become human, incarnate, dat. sg. fem. pres. act. part.} ψυχῇ ἱερᾷ τῇ τοῦ Ἰησοῦ συνεπιδημήσει\footnoteA{συνεπιδημέω, sojourn with, dwell together, 3rd sg. fut. act. ind.} τῷ βίῳ, ἵνα σπείρῃ\footnoteA{σπείρω, sow, scatter seed, 3rd sg. pres. act. subj.} λόγον, οἰκειοῦντα\footnoteA{οἰκειόω, make one's own, reconcile, acc. sg. masc. pres. act. part.} τῷ τῶν ὅλων θεῷ τὸν παραδεξάμενον\footnoteA{παραδέχομαι, receive, accept, acc. sg. masc. aor. mid. part.} αὐτὸν εἰς τὴν ἑαυτοῦ ψυχὴν καὶ γεωργήσαντα\footnoteA{γεωργέω, cultivate, work the ground, acc. sg. masc. aor. act. part.} καὶ ἐπὶ τέλος ἀγαγόντα\footnoteA{ἄγω, bring, lead, acc. sg. masc. aor. act. part.} πάντα, ὃς τὴν δύναμιν ἐν ἑαυτῷ ἔχει τοῦ ἐν ἀνθρώπου σώματι καὶ ψυχῇ ἐσομένου\footnoteA{εἰμί, be, gen. sg. masc. fut. mid. part.} θεοῦ λόγου. οὕτως δ' ἔσται, ὡς μὴ ἀποκεκλεῖσθαι\footnoteA{ἀποκλείω, shut out, exclude, perf. pass. inf.} τὰς αὐγὰς\footnoteA{αὐγή, radiance, light, acc. pl. fem.} αὐτοῦ ἐν ἐκείνῳ μόνῳ μηδ' ὀνομάζεσθαι ὅτι οὐδαμοῦ ἀλλαχοῦ ἐστι τὸ τῶν αὐγῶν τούτων παρεκτικὸν\footnoteA{παρεκτικός, providing, supplying, nom. sg. neut.} φῶς, θεὸς λόγος ὤν.

τὰ περὶ τὸν Ἰησοῦν τοίνυν\footnoteA{τοίνυν, therefore, accordingly} καθὸ μὲν νενόηται\footnoteA{νοέω, perceive, understand, 3rd sg. perf. pass. ind.} θεότητι ἐν αὐτῷ πραχθέντα\footnoteA{πράττω, do, accomplish, nom. pl. neut. aor. pass. part.}, ἐστὶν ὅσια\footnoteA{ὅσιος, holy, pious, nom. pl. neut.} καὶ οὐ μαχόμενα\footnoteA{μάχομαι, fight against, oppose, nom. pl. neut. pres. mid. part.} τῇ περὶ τοῦ θείου ἐννοίᾳ\footnoteA{ἔννοια, conception, notion, dat. sg. fem.}· καθὸ δὲ ἄνθρωπος ἦν, παντὸς μᾶλλον ἀνθρώπου κεκοσμημένος\footnoteA{κοσμέω, adorn, order, nom. sg. masc. perf. pass. part.} τῇ ἄκρᾳ μετοχῇ\footnoteA{μετοχή, participation, sharing, dat. sg. fem.} τοῦ αὐτολόγου\footnoteA{αὐτόλογος, the Word itself, gen. sg. masc.} καὶ τῆς αὐτοσοφίας\footnoteA{αὐτοσοφία, Wisdom itself, gen. sg. fem.} ὑπέμεινεν\footnoteA{ὑπομένω, endure, undergo, 3rd sg. aor. act. ind.} ὡς σοφὸς καὶ τέλειος ἅπερ ἐχρῆν\footnoteA{χρή, it is necessary, 3rd sg. impf. act. ind.} ὑπομεῖναι\footnoteA{ὑπομένω, endure, undergo, aor. act. inf.} τὸν ὑπὲρ παντὸς τοῦ γένους τῶν ἀνθρώπων ἢ καὶ τῶν λογικῶν\footnoteA{λογικός, rational being, gen. pl. masc.} πάντα πράττοντα. καὶ οὐδὲν ἄτοπον\footnoteA{ἄτοπος, absurd, out of place, nom. sg. neut.} καὶ ἀποτεθνηκέναι\footnoteA{ἀποθνῄσκω, die, perf. act. inf.} τὸν ἄνθρωπον, καὶ τὸν θάνατον αὐτοῦ οὐ μόνον παράδειγμα ἐκκεῖσθαι\footnoteA{ἔκκειμαι, be set forth, lie exposed, pres. mid. inf.} τοῦ ὑπὲρ εὐσεβείας ἀποθνῄσκειν ἀλλὰ γὰρ καὶ εἰργάσθαι\footnoteA{ἐργάζομαι, accomplish, bring about, perf. mid. inf.} ἀρχὴν καὶ προκοπὴν\footnoteA{προκοπή, progress, advancement, acc. sg. fem.} τῆς καταλύσεως\footnoteA{κατάλυσις, destruction, overthrow, gen. sg. fem.} τοῦ πονηροῦ καὶ διαβόλου, πᾶσαν τὴν γῆν νενεμημένου\footnoteA{νέμω, distribute, inhabit, gen. sg. masc. perf. mid. part.}. σημεῖα δὲ τῆς καθαιρέσεώς\footnoteA{καθαίρεσις, destruction, pulling down, gen. sg. fem.} εἰσιν αὐτοῦ οἱ διὰ τὴν ἐπιδημίαν\footnoteA{ἐπιδημία, visitation, sojourn, acc. sg. fem.} Ἰησοῦ πανταχόθεν\footnoteA{πανταχόθεν, from every direction, everywhere} φυγόντες\footnoteA{φεύγω, flee, escape, nom. pl. masc. aor. act. part.} μὲν τοὺς κατέχοντας\footnoteA{κατέχω, possess, hold down, acc. pl. masc. pres. act. part.} αὐτοὺς δαίμονας, διὰ δὲ τοῦ ἠλευθερῶσθαι\footnoteA{ἐλευθερόω, set free, liberate, perf. pass. inf.} ἀπὸ τῆς ὑπ' ἐκείνους δουλείας ἀνατιθέντες\footnoteA{ἀνατίθημι, dedicate, attribute, nom. pl. masc. pres. mid. part.} ἑαυτοὺς τῷ θεῷ καὶ τῇ κατὰ τὸ δυνατὸν αὐτοῖς καθαρωτέρᾳ\footnoteA{καθαρός, pure, clean, dat. sg. fem. comp.} ὁσημέραι\footnoteA{ὁσημέραι, daily, each day} εἰς αὐτὸν εὐσεβείᾳ.

\end{greek}